MUSANAJI
Musanaji è una macchina in grado di variare un flusso d'aria. 
In particolare ne varia la velocità. O per meglio dire ne crea una differenza di velocità, da un punto 'a' a un punto 'b'. 
La macchina musanaji è composta da 'n' elementi tutti delle stesse dimensioni e orientati nello stesso modo. 
Ogni elemento si comporta in questo modo: quando una corrente d'aria colpisce l'elemento, esso, in base alla propria inclinazione, varia la velocità del fluido che lo colpisce di una percentuale.
Ipotizziamo che questo elemento sia molto sottile.
Possiamo assumere che, quando l'elemento è parallelo al flusso d'aria (figura 1 (a)), esso viene attraversato dalla corrente senza modificare il vettore velocità. 
Quando invece esso è perpendicolare al flusso (figura 1(b)), l'elemento produce una deviazione della corrente, con una conseguente perdita di tutta la velocità del vettore iniziale lungo la direzione iniziale. 
Infine, quando l'elemento è inclinato di un dato angolo (figura 1(c)), il flusso viene smorzato, con conseguente perdita di una percentuale di velocità che è proporzionale all'angolo di inclinazione. 
Oltre allo spessore (che abbiamo detto essere molto sottile), l'elemento ha un'altezza e una lunghezza. 
Lo si può paragonare a un foglio di carta. 
Dal punto di vista energetico, quando un flusso d'aria in movimento colpisce un ostacolo, si verifica una perdita di energia meccanica. 
Partendo dalla formula del lavoro L=1/2mv^2, possiamo esprimere l'energia cinetica per unità di volume come E=1/2 rho*v^2, dove rho è la densità dell'aria. 
Quando un fluido con velocità v impatta frontalmente su una parete e si ferma, l'energia cinetica si trasforma in: pressione locale, vortici e turbolenze o calore. 
Misurando la velocità di una corrente d'aria che attraversa una conduttura, all'interno della quale sono disposti gli elementi della macchina, da un punto 'a' a un punto 'b' (figura 2), si nota che nel punto 'b' la velocità è minore rispetto ad 'a'. 
A parità di densità si può calcolare, tramite l'equazione 1, la variazione di energia: delta E = E(a) - E(b). L'inclinazione della macchina rispetto al flusso d'aria viene determinata tramite l'uso di un anemoscopio (banderuola o timone). 
La velocità del vento viene monitorata tramite l'uso di un anemometro. 
Questi due strumenti sono posti alla sommità della macchina in modo analogo a quelli posti sui generatori eolici.
Per semplicità assumiamo che la macchina possa essere solo accesa o spenta, fig.1(a) e fig.1(b), escludendo quindi tutte le possibili inclinazioni parziali (fig.1(c)). 
Il numero di elementi contenuti nella macchina non è fisso. 
è possibile simulare tramite codice (allegato 1) la disposizione di un numero 'n' di elementi dentro una conduttura in cui scorre una corrente avente massa volumica rho. 
Per semplicità si trascurano alcuni calcoli più approfonditi dato che lo scopo del programma è fornire solo una rappresentazione approssimativa di uno scenario reale. 
Ciononostante è possibile osservare che, aumentando il numero 'n' di elementi all'interno della conduttura, il coefficiente di viscosità aumenta progressivamente. 
Tramite questa simulazione è possibile impostare i valori di velocità iniziale, densità e ampiezza degli elementi per ottenere il valore di velocità finale. 
Sul piano pratico gli elementi vengono sospesi da terra tramite fili abbastanza resistenti da sostenere il peso degli elementi e l'azione del vento su di essi. 
I fili vengono fissati dalla sommità della macchina a una struttura cubica (o anche altre forme) che la racchiude. 
Questa struttura è composta da aste leggere e rigide. 
A sua volta la struttura cubica è posta su una piattaforma in grado di ruotare meccanicamente, in base alla direzione del vento. 
I fili vengono anche fissati alla piattaforma per garantire un certo grado di tensione. 
Per finire la rotazione della macchina può essere controllata in questo modo: la banderuola posta in cima alla macchina identifica la direzione del vento e invia un segnale al programma che gestisce la macchina; 
il programma a sua volta invia un segnale che ruota la macchina.
